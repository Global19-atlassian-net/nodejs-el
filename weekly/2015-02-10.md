## io.js και Ίδρυμα node.js

Η τρέχουσα κατάσταση της συμφιλίωσης

Πριν από μια εβδομάδα ο Scott Hammond, Διευθύνων Σύμβουλος της Joyent, κάλεσε την [ΤΕ][1] (Τεχνική Επιτροπή) του ιο.js σε ιδιωτική συνάντηση, όπου εξέφρασε την πρόθεση του να ξεκινήσει το Ίδρυμα node.js και την επιθυμία του να επαναφέρει το io.js στο πρότζεκτ του node.js.

Σε λίγους μόνο μήνες το io.js έχει μεγαλώσει, έχοντας 23 ενεργά μέλη στον πυρήνα της ομάδας του, διάφορες ομάδες εργασίας, 27 ομάδες μεταφράσεων σε διαφορετικές γλώσσες και κατόρθωσε να εκδώσει ποιοτικό λογισμικό σε ένα καλό ρυθμό με την υποστήριξη μιας εξαιρετικής κοινότητας. Το έχουμε πετύχει αυτό μέσω μιας δομής ανοιχτής διακυβέρνησης, η οποία έχει ανανεώσει την κοινότητα και έχει φέρει περισσότερους συνεισφέροντες στο πρότζεκτ από όσους είχαμε ποτέ στην ιστορία του node.js.

Το μόνο πράγμα που θα μπορούσε να κάνει καλύτερα το io.js είναι να απαντήσει στα ερωτήματα που αφορούν το μέλλον της διάσπασης μας με το node.js. Είμαστε πρόθυμοι να τα αφήσουμε όλα αυτά πίσω μας, αλλά δεν μπορούμε να θυσιάσουμε την πρόοδο που έχουμε κάνει ή τις αρχές της ανοιχτής διακυβέρνησης που μας έφεραν ως εδώ.

Οι συνομιλίες με την Joyent βρίσκονται σε εξέλιξη. Μόλις το Ίδρυμα αποκτήσει μοντέλο ανοιχτής διακυβέρνησης, θα δείτε ένα issue στο Github του io.js σχετικά με το εάν πρέπει το io.js να συμμετέχει και θα συζητηθεί και θα τεθεί σε ψήφο ανοιχτά σε μια δημόσια συνάντηση της ΤΕ, ακολουθώντας τους κανόνες διακυβέρνησης που έχουμε χτίσει.

Για την κοινότητα, τίποτα δεν έχει αλλάξει. Παρακαλούμε να συνεχίσετε να στέλνετε τα pull requests σας στο [io.js][2], να συμμετέχετε σε μία από τις 27 [ομάδες μεταφράσεων][3], να συνεισφέρετε στις ομάδες εργασίας ([streams][4], [website][5], [evangelism][6], [tracing][7], [build][8], [roadmap][9]), και να συνεχίσετε να υιοθετείτε το io.js στις εφαρμογές σας. Σκοπεύουμε να συνεχίσουμε να εκδίδουμε και να βελτιώνουμε το io.js, ακόμα και αν το όνομα του αλλάξει κάποια μέρα. ☺

[1]: https://github.com/iojs/io.js/blob/v1.x/GOVERNANCE.md#technical-committee
[2]: https://github.com/iojs/io.js
[3]: https://github.com/iojs/website/issues/125
[4]: https://github.com/iojs/readable-stream
[5]: https://github.com/iojs/website
[6]: https://github.com/iojs/website/labels/evangelism
[7]: https://github.com/iojs/tracing-wg
[8]: https://github.com/iojs/build
[9]: https://github.com/iojs/roadmap